[<< Back to home page](https://github.com/PawelBugiel/PawelBugiel/blob/main/README.md)

<h4 id="top-of-this-page"> My actual objective </h4>


Moim aktualnym celem zawodowym jest zajęcie się tworzeniem oprogramowania. Drogę tą chcę rozpocząć od pisania kodu w języku Java.  
Cel ten wynika z poniższego krótkiego podsumowania. 
___
Przechodząc przez życie - patrząc z perspektywy pasjonowania się komputerami - doszedłem do wniosku, że co jakiś czas potrzebne było mi programowanie, w takiej czy innej formie. To ono dostarcza największą dozę kreatywności, elastyczności, możliwości tworzenia czegoś, co działa zgodnie z określonymi potrzebami i przynosi realne korzyści.      <br>Ponad to zajmowanie się programowaniem, danymi, różnego typu oprogramowaniem jest dla mnie satysfakcjonującym zajęciem. Tak było kiedyś i tak jest do dzisiaj.  
Lubię tworzyć rozwiązania dla potrzeb ludzi, gdy spełniają one ich oczekiwania i wykorzystują je do osiągania własnych celów. 
<br><br>
Początkowo chciałem szybko nauczyć się składni Javy i od razu wskoczyć w branżę. Jednak z biegiem czasu, podczas poznawania coraz to nowych powiązanych z programowaniem aspektów, mój charakter nie pozwalał mi przejść ze zbyt dużą dozą abstrakcji w tym, co ma mnie zajmować zawodowo. Chciałem być możliwie jak najbardziej świadomy tego co i skąd się bierze, z czym się łączy, z czego wynika i dlaczego.
Świadomość taka w moim mniemaniu zaowocuje późniejszym, szerszym i mądrzejszym sposobem podchodzenia do wykonywanej pracy.

Moim zdaniem, aby być w czymś dobrym trzeba poznawać i dociekać. Posiadać odpowiednio szeroki horyzont rozumienia tego co się wykonuje, pozostawać ciekawym, starać się myśleć do przodu, planować i próbować przewidywać na tyle, na ile to możliwe. Obierać różne perspektywy oraz poziomy patrzenia na różne niełatwe sytuacje (zwane czasem problemami). 

To spowodowało, że przestałem się spieszyć, a zacząłem poznawać związane mniej lub bardziej bezpośrednio z samym programowaniem różne tematy. Równocześnie podjąłem się czytania, słuchania, oglądania i pisania. Od tego jak działa internet, bazy danych, algorytmy, dobre praktyki, czysty kod, pipeline, prowadzenie projektów, systemy kontroli wersji, schematy UML, CICD, usługi cloudowe, frameworki, paradygmaty programowania, architektura oprogramowania, wzorce projektowe, szybko zmieniające się technologie oraz wydajność sprzętową.<br>  
Raczej nie mogę powiedzieć, że jest to najlepszy sposób na naukę i nie będę go rekomendował. Niejednokrotnie ilość wiedzy "przygniatała" mnie. Czułem jakby przerastał mnie ogrom informacji, dostępnych technologii, plątanina zależności i abstrakcji, a także szybkością zachodzących zmian.  <br> 
Zdaję sobie sprawę, że część informacji, które chłonąłem, uleciała, natomiast z drugiej strony sądzę, że to co utrwaliło się we mnie oraz długi czas jaki poświeciłem na sprawdzaniu siebie w tej nowej roli, zmienił na stałe niektóre z moich sposobów myślenia, patrzenia na świat. 

Dziś z perspektywy czasu sądzę, że nie ma idealnego sposobu nauki programowania. Istnieje wiele zależności, zmiennych. Powtórzę często przytaczany banał - "najważniejsza jest wytrwałość".

Poza tym, dla mnie ważna jest decyzja czy na pewno tego chcę i mniej więcej, w którym chcę iść w przyszłości kierunku. Takie decyzje podjąłem.


Bardzo chętnie podejmę się pracy jako software developer.

<table border="0">
    <tr>
        <td><a href="https://github.com/PawelBugiel/PawelBugiel/blob/main/README.md"><< Back to home page</a></td>
        <td><a href="#top-of-this-page">^ Go to the top of the page ^</a></td>
        <td>&#169; All rights and lefts reserved ;)</td>
        <td>Partly⛅Cloudy™ ;)</td>
    </tr>
</table>
